# Подготовка за изпит - Специални функции и ООП

### Задача №1: Резултати от контролна работа по информатика

Ученици от 8. клас са правили контролна работа по информатика през 
изминалата седмица и техният преподавател трябва да направи анализ на 
техните резултати. Помогнете му да изпълни своята задача, като създадете
програма на езика Python, която:
- приема от конзолата резултатите на учениците на един ред, отделени с интервал
- ако резултатите не са от 0 до 100 точки включително, програмата извежда съобщение "Некоректни входни данни"
- инициализира списък с въведените резултати
- създава клас GradeAnalyzer, който притежава:
  - атрибута grades, представляващ въведения списък от потребителя
  - следните методи:
    - mean_grade(), която връща средната стойност на получените резултати
    - grades_with_words(), която връща списък от оценките, изведени с думи, както следва:
      - от 0 до 50 точки - слаб 2
      - от 51 до 65 точки - среден 3
      - от 66 до 75 точки - добър 4
      - от 76 до 89 точки - мн. добър 5
      - от 90 до 100 точки - отличен 6
    - count_number_of_spec_grade(grade), която извежда колко оценки са по-големи от grade <br>

За да решите тази задача, използвайте lambda, map, filter и reduce


### Задача №2: Магазин за плодове и зеленчуци
Мария е собственик на магазин за плодове и зеленчуци и тя 
редовно трябва да си води отчет относно продуктите в своя магазин.
Помогнете на Мария, като създадете програма на езика Python, 
която съдържа класа FreshMarket със следните характеристики:
- атрибути:
  - name - име на продукта
  - price - цена 
  - quantity - количество
  - category - категория (Fruit или Vegetable)
  - expiration_date - срок на годност
- методи:
  - calculate_total_price() - връща като стойност очакваната сума в края на деня, ако целия продукт бъде продаден
  - increase_quantity(quantity_increase) - актуализира стойността на quantity, прибавяйки към нея стойността на quantity_increase 
  - decrease_quantity(quantity_decrease) - актуализира стойността на quantity, изваждайки от нея стойността на quantity_increase
  - update_price(new_price) - актуализира стойността на price с new_price
  - update_price_by_category(category) - увеличава цената на продукта с 10%, ако той е плод
  - check_expiry(current_date) - проверява дали датата на годност на продукта е изтекла и извежда в конзолата подходящо съобщение

Направете проверка на своята програма с добри примери.